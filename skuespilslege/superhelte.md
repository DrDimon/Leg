# Superhelte

En hyggelig improv-leg med en 4-5 deltagere af gangen.

Baseret på legen "Superheroes" fra Whose Line Is It Anyway: [1](https://www.youtube.com/watch?v=MaF29LimUHs), [2](https://www.youtube.com/watch?v=ruRYqMva5U4&t=40s)

## Procedure

* Vælg en person (P1) der skal starte.
* Alle de andre beslutter sig for et fjollet superheltenavn til P1.
    - Eksempler: Kaptajn Kogevask, Hr. Har Glemt Tallet 5, ...
* Alle de andre beslutter sig for en fjollet krise, som P1 skal prøve at løse.
    - Gerne inspireret af navnet.
    - Eksempler: Alle sweatre i verden er krympet, han skal være vikar i børnehaveklassen ...
* P1 starter scenen ved at opføre sig som hans navn antyder, og begynder at løse krisen - men han kan ikke helt.
* P2 kommer ind og banker på/ringer på/... (hvad der nu passer ind)
* P1 finder på et navn til P2 og tager imod ham/hende.
    - Eksempel: Åh, det var godt du kom, Bakke-snagvendt-mand!
* P1 og P2 kører lidt videre i scenen, P2 prøver at hjælpe til, men har også problemer.
* Fortsæt med at introducere personer indtil alle er inde.
* Når den sidste person er inde, så giver han P1 en løsning på problemet.
* P2-Pn forlader i modsat rækkefølge af den de kom ind i.
* Til sidst er P1 tilbage, som runder scenen af.

(Hvis det er forvirrende, så se lidt Whose Line; så giver det mening.)
